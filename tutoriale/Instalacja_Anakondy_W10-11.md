# Anaconda

Anaconda to popularna platforma Data Science, która rozszerza funkcjonalność podstawowego języka Python. Łączy ona narzędzia potrzebne do analizy danych, projektów big data, tworzenia modeli predykcyjnych i wizualizacji danych np. ich prezentowanie na wykresach. Umożliwia wykorzystywanie bibliotek z różnych języków np. Python, R.

Wraz z Anacondą zainstalujesz:
* edytor Jupyter Notebook
* edytor tekstu Spyder
* biblioteki Numpy, Pandas, Matplotlib, scikit-learn, SciPy i szereg innych
* menadżer pakietów Conda – jest to własny menadżer pakietów Anacondy i działa podobnie jak PIP w Pythonie podstawowym

Listę wszystkich dostępnych bibliotek, które zostaną zainstalowane wraz z Anacondą znajdziesz pod następującym linkiem 
<a href="https://docs.anaconda.com/free/anaconda/reference/packages/pkg-docs/">Anaconda Pakiety</a>.

## Instalacja Condy

Aby zainstalować Anacondę na swoim komputerze musimy najpierw pobrać instalator, który znajdziemy pod poniższym linkiem 
<a href="https://www.anaconda.com/download">Anaconda - pobieranie</a>, który przekieruje nas bezpośrednio do strony pobierania. Dalej pobieramy instalator.

![](attachment:Anaconda%20download.png)

Gdy instalator już się pobierze klikamy na niego dwukrotnie lewym przyciskiem myszy. Powinno nam się ukazać następujące okienko, w którym klikamy "next".


![next.png](attachment:next.png)

Następnie akceptujemy postanowienia umowy licencyjnej.

![](attachment:agree.png)

W kolejnym kroku określamy czy chcemy aby Anaconda zainstalowała się tylko dla zalogowanego na urządzeniu użytkownika czy dla wszystkich użytkowników danego komputera (druga opcja wymaga uprawnień administratora). 


![](attachment:jsutme.png)

Po kliknięciu przycisku "next" pojawi sie nam okienko z wyborem miejsca instalacji Anacondy. Domyślnie jest to dysk systemowy.

![](attachment:sciezka.png)

Po przejściu dalej powinniśmy ujrzeć następujące okno.

![](attachment:shortcut.png)

Na tym etapie domyślnie zaznaczone sa dwie pierwsze opcje:
* opcja 1 - decyduje o tym czy w menu startu zostanie utworzony skrót do Anacondy
* opcja 2 - ustawia Anacondę jako domyślne środowisko do Pythona

Klikamy przycisk "install". Teraz instalator sam zajmie się wszystkim. Kiedy instalacja zostanie ukończona klikamy przycisk "next", a następnie "finish".

* pierwsza opcja po prostu uruchomi nam nawigator Anacondy
* drugą opcję możemy odznaczyć, przekierowuje nas ona na oficjalną stronę internetową Anacondy

![](attachment:finish.png)

Otworzy nam się nawigator Anacondy.  I to już koniec, można działać!

![](attachment:Bez%20tytu%C5%82u.png)
